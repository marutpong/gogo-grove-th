# เซ็นเซอร์แบบดิจิตอล

## **ลิมิตสวิทช์ และปุ่มกด** <a id="lever-switches-and-buttons"></a>

![](https://lh6.googleusercontent.com/XXhoiviM0cP9LWZSgzPx0pWmHF0x-tR4V8OhTWUseZfxY3xGaHsyGhh-O5gTvfPI-BFfGeMEibbzyN9AMxTOgTI_vG4uYLYIu8t6anoM7GqdF8GhQbq1BX0YVVc38N52Md8o0loC)

ลิมิตสวิทช์และปุ่มกดนั้นมีการทำงานที่คล้ายกัน ทั้งคู่มีค่าเซนเซอร์สูงเมื่อกด และมีค่าเป็น 0 หรือใกล์เคียงเมื่อปล่อย **ลิมิตสวิทช์** เหมาะสำหรับการตรวจจับวัตถุอย่างเช่น ผนัง ลูกบอล และกลไกต่างๆ ส่วน**ปุ่ม**นั้นเหมาะสำหรับให้ผู้ใช้กด

## **ชุดปุ่มกด** <a id="button-set"></a>

![](https://lh5.googleusercontent.com/VUuiVQfDIceaurA8ryCCKjCOdan_ojwqc-Ogk9oiTRG6wBkPoh3-9_3EjxNkxEgRUqDUo_AL_sG_9mdyHAXpLfrVwb0iCmKGt-oUY4JY7gBwwPLyMTdp5RJ7jfbck4nPfMl6uJOx)

**ชุดปุ่มกด**มีประโยชน์เมื่อหากต้องการใช้ปุ่มหลายปุ่มโดยใช้เซ็นเซอร์เพียงพอร์ทเดียว การใช้ประโยชน์อย่างเช่น ทำเป็นตัวควมคุมเกมส์ หรือควบคุมการเคลื่อนที่ต่างๆ โดยเมื่อกดที่แต่ละปุ่มจะให้ค่าเซนเซอร์ที่ต่างกันออกมา

## **เซ็นเซอร์แสง** \(LDR\) <a id="light-sensor"></a>

![](https://lh5.googleusercontent.com/Rmta4SQ9rb1CuqJC9vY8uw2z4zgpFS7AN6q9hSuqbtxWINkbDGAognrPA6hnccv69Y8ekl-TX3fxjedsuwo3xmHmx09xpjsnYAJB_OJgzHxJvoyNSvG8lybrCexIjteQXqjVuOnZ)

**เซ็นเซอร์แสง** จะแสดงค่าต่างๆ ตามความเข้มของแสงที่ตัวเซ็นเซอร์ได้รับ

## **เซ็นเซอร์อุณหภูมิแบบอนาล็อก** <a id="temperature-sensor"></a>

![sensor temperature.png](https://lh4.googleusercontent.com/GgtVOBlhdmGlF5LMSz3Avz-HLId9joXpfCZim2qFtt0QcdBQ25VHQd26BjgpoJD-vrjQtmdlnh5DhBlurrMIGVKLwScvIS4_8jwphbhye3EXrXdJP_gFW9FFYLhtqAdA9J5Dwn5j)

**เซ็นเซอร์อุณหภูมิ** จะแสดงค่าแปรผันตามอุณภูมิของสภาพแวดล้อม

{% hint style="info" %}
**หน่วยของค่าเซนเซอร์**ไม่ใช่ องศาเซลเซียสหรือฟาเรนไฮต์ หากจะใช้วัดในหน่วยดังกล่าวจะต้องเทียบค่าจากเซนเซอร์และค่าอุณหภูมิในหน่วยนั้นๆ
{% endhint %}

## **เซ็นเซอร์แม่เหล็ก** <a id="magnetic-sensor"></a>

![](https://lh6.googleusercontent.com/CQGNhkdfH75drhz385lKoW1OglalqJBSMLQhiySijjqP--X6O6tu1wlXJOunjBo812kH5iarjZ3BdrSkZTjiJ4qFYrz-Be1pFbg5Ih_bgaO-koYnUkgcByjTe5c2BLh3POmkZuE5)

**เซ็นเซอร์แม่เหล็ก** จะวัดค่าความเข้มของสนามแม่เหล็ก มักใช้กับการตรวจจับที่ไม่ต้องมีการสัมผัส เช่นวัดความเร็วของล้อจักรยาน โดยติดตำแหน่งเซ็นเซอร์ไว้ที่เฟรมจักรยาน ส่วนแม่เหล็กติดไว้ที่ล้อเมื่อล้อมีการหมุนเคลื่อนที่ในแต่ละรอบ เซ็นเซอร์สามารถตรวจจับว่ามีแม่เหล็กเคลื่อนที่ผ่าน และเมื่อจับเวลาในแต่ละรอบก็สามารถนำมาคำนวณเป็นความเร็วของจักรยานได้

## เซ็นเซอร์อินฟราเรด <a id="infrared-reflective-sensor"></a>

![](https://lh6.googleusercontent.com/9bqUi-qv_uhq71zSn1qe5G5Q2os-9ULuRJx4bYSiWGFkwLS6zst3X9RLamf2FFtss5Z84vbJSwBFot1EuPXAiKHHl78HWCK0QvImOj_90SzTNkjAKNDW9R7ATZbA-Ty3MOQCzG-f)

เซ็นเซอร์อินฟราเรด มัดใช้สำหรับวัดระยะในช่วงใกล้ ๆ ภายในตัวเซ็นเซอร์จะมีตัวส่งอินฟราเรดไปกระทบกับวัตถุและสะท้อนกลับมายังตัวรับ หากไม่มีวัตถุขวางตัวเซ็นเซอร์ก็จะให้ค่าน้อย หากมีวัตถุเข้ามาขวางหน้าเซ็นเซอร์ภายในระยะ 5 เซนติเมตร ยิ่งใกล้ค่าของเซ็นเซอร์ก็จะยิ่งมากขึ้น

{% hint style="info" %}
ค่าของเซ็นเซอร์นั้น ก็ยังขึ้นอยู่กับ **สีและพื้นผิวของวัตถุ** เช่น วัตถุสีดำจะดูดอินฟราเรดมากกว่าสีที่สว่างถึงแม้ว่าจะอยุ่ในระยะที่เท่ากัน ค่าของเซ็นเซอร์จะมีค่าไม่เท่ากัน ดังนั้นสามารถใช้เซ็นเซอร์อินฟราเรดในการจำแนกสีได้ระดับหนึ่ง
{% endhint %}

{% hint style="info" %}
**แสงต่างๆ ก็มีผลต่อค่าเซ็นเซอร์อินฟาเรด** เช่น แสงแดด แสงจากหลอดไฟฟลูออเรสเซนต์ หรือจากแหล่งกำเนิดอินฟราอื่นๆ ก็อาจจะมีผลให้ค่าของเซ็นเซอร์อินฟราเรดนั้นผิดเพี้ยนไปได้
{% endhint %}

## **เซนเซอร์น้ำฝน** <a id="rain-sensor"></a>

![](https://lh6.googleusercontent.com/CfP5LQKjRSXzFGOnuqzSghzV4rAUu6DPD7DwLa5ZfnhmXN8CpqvpPtg5rDMCYnX90mYWqtnHv-SApJSrw7jd4kprxunTzj0wi4qAgi-3HP3QB5qRG6e1Uy38ju5tB-EuAfmII9am)

**เซ็นเซอร์น้ำฝน** จะมีโลหะที่อยู่ใต้เซนเซอร์ที่สามารถตรวจจับหยดน้ำฝนได้ ในการตรวจจับน้ำฝนหรือหยดน้ำควรให้โลหะดังกล่าวหงายขึ้น และตรวจสอบให้แน่ใจว่าส่วนที่เป็นสายไฟนั้นจะไม่โดนน้ำฝนด้วย

## **เซ็นเซอร์วัดความชื้นในดิน** <a id="soil-humidity-sensor"></a>

![](https://lh5.googleusercontent.com/ShjcJG_JzPDLen6CHoZZ4e0Sj32jGRE9LkxeuEOF3dj6xbNRnLBs99zIflF2-HfLuEQvP3Mxs25vxdhhigT3l7XoaJ09EYUyPRfVp_y9uOvdiCScQY8JnIfMLVQ_Ea48FmfoWtS4)

**เซ็นเซอร์วัดความชื้นในดิน**ประกอบด้วยโลหะ 2 แผ่น เมื่อปักต่อเซ็นเซอร์ลงในดินควรตรวจสอบให้แน่ใจว่าตัวขั้วโลหะหรือสายนั้นแห้งไม่สัมผัสกับดิน

## **ตัวแปลงสาย** <a id="terminal-connector"></a>

![](https://lh6.googleusercontent.com/BsDQ0Lmmj7k9reFACTEsyOA4DZzNWpNU4UPFLcLUXE90ZmSS-JHGJHknNh9i-nWG90HLG6i3DOGQdDADIxE3sIH4rUigGNeczo-xpQE5f32wpqlR7wWbCZlke0e652HwQEYGV5Og)

**ตัวแปลงสาย**นี้ใช้สำหรับแปลงเซนเซอร์ชนิดอื่นอื่นๆที่ไม่ได้อยู่ในชุดนี้ ให้ใช้ร่วมกับ**โกโกบอร์ด**ได้ โดยเชื่อมต่อกับไฟ กราวน์ และสายสัญญาณ เป็นขั้ว VCC, GND และ Sig ตามลำดับ

